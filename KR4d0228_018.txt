# -*- mode: mandoku-view; -*-
#+TITLE: 雪山集
#+DATE: 2015-08-24 23:59:55.275139
#+PROPERTY: ID KR4d0228
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0228_WYG_018-1a>¶
欽定四庫全書¶
　雪山集卷十五¶
　　　　　　　　　　　　　宋　王質　撰¶
　五言排律¶
　　挽虞丞相¶
一徳風雲㑹千秋海嶽靈中涵天度量外峙玉儀形人¶
物如三代文章似六經嘉謀調藥石偉望振雷霆二水¶
盤明鏡三嵎揭秀屏天心開俊傑世路化畦町采石交¶
<pb:KR4d0228_WYG_018-1b>¶
綏急(時金人親督/衆渡江鋭甚)參謀攬轡停(公時為参謀勒/兵督戰却之)舟中掬¶
晉指屋上建秦瓴帝座憂回喜邦人醉得醒江聲鳴歴¶
歴圖畫儼亭亭(有畫采石戰圖鬻之者公/儼立山巔旁標曰虞舍人)蜀道馳宣詔¶
函關寖啟扃(公時宣/諭川陜)希文初遇吕平仲卒逢丁(旋以異/議易鎮)¶
(䕫/)直北烟都歇居東雨載零野隨裴令緑竹為武公青¶
宇宙傾風采朝廷遲典刑(公罷政甫至/仙井即趣召)三邊頻仗節(公/為)¶
(江淮荆襄川陜叅謀制/置宣諭宣撫凡五出使)七府遍移㕔(公為同簽書同知/知院及使叅政左)¶
(右皆/遍厯)堅重車方軌光新刃發硎事融湯裏雪物轉手中¶
<pb:KR4d0228_WYG_018-2a>¶
瓶杞梓充庭茂芝蘭滿甸馨(公當國推挽賢才甚衆/今所用多其賓客也)寶¶
奩森漆栗藥籠富參苓幽士寧悲鵩該儒總識鼮輸懐¶
情繾綣接語步竛竮(公當國接人務盡其情/或至跛踦而公不倦也)巖壑多空¶
帳江湖少帶笭姚崇資倜儻葛亮意丁寧秀氣横連霍¶
洪恩沇溢滎徳威馴虎兕道力化蝗螟烽燧寒邊堠桑¶
麻蔽逺坰農熙牛&KR0766;&KR0766;兵勁馬駉駉雁澤寛心駐(西北/来歸)¶
(之民數萬口/賴公以安)龍沙側耳聴(敵中聞公姓名輒變色令/諜者潛摹公像以歸觀之)檄¶
囊停插羽綸閣緩搖鈴周廪仍多黍堯階再産蓂長楊¶
<pb:KR4d0228_WYG_018-2b>¶
荒御宿茂草鞠虚囹忽化雙林火俄流五丈星更生游¶
佛國(有人入㝠見先/太師為更生佛)中衛立仙庭陵寢稽朝洛王師寖¶
度涇蕭何雖鎮蜀韓信未踰陘鶴踞新華表鯨歸舊紫¶
溟月明空皎皎風逺但泠泠蚤嵗䝉推奨多時備使令¶
盤飡傳舴艋(公航江入蜀視師乘小/艇公舟時傳嘉飱餽之)茵吐濺篁箳(嘗元/宵侍)¶
(宴醉吐公探/囊發藥餌之)追琢叅羣玉調和作五鯖(公不鄙數以/清貫處之)自¶
從悲殄瘁誰弗念伶俜道路紆脩阻音塵墮杳㝠口呿¶
惟墨墨頭㸃自惺惺髪白心隨老燈青目不瞑有聲號¶
<pb:KR4d0228_WYG_018-3a>¶
井絡無路挽車軨睿意思元老徽章播大廷雲臺先鄧¶
禹烟閣重房齡未解聨温贊何勞勒固銘(公以文章見/期然未有以)¶
(報/也)孫多騏驥骨子悉鳳凰翎(公之子學問/道法皆茂)生死雖無憾¶
哀榮不忍聆一從雲隔漢兩見水漫汀(别公二年而公/薨得公書前未)¶
(薨十日手澤也其略云景文之身可/以升沈而文章不與時髙下哀哉)飛夢風翻絮浮生¶
泿捲萍西塵黯沈日雙照淚熒熒(興國視蜀/門為西)¶
　五言絶句¶
　　燈花¶
<pb:KR4d0228_WYG_018-3b>¶
造化管不得要開時便開洗天風雨夜春色滿銀臺¶
　　團扇歌¶
鸞背如花女出自咸陽宫不愁無主愛惟怕見秋風¶
　　竹夫人二首¶
夫人承主愛不在鴛鴦幃庭楓飄一葉滿眼貯秋悲¶
洞房暗薫結誰作雙蝴蝶夫人獨自夢清露泣寒月¶
　七言絶句¶
　　上虞相行春口號十首¶
<pb:KR4d0228_WYG_018-4a>¶
賓從行間錦作團相公馬上玉為山今朝除却西湖好¶
天下無春似此間¶
馳上平岡小打圍相公自控紫絲鞿一鞭揮出三千騎¶
驚動流紅窣窣飛¶
蝶整鶯齊不亂飛好風吹雨上花啼和寧門外沙如雪¶
且向江堤試馬蹄¶
團紅碎緑罥絲飛不敢輕輕觸衮衣正欲辭春春未許¶
且教留待相公歸¶
<pb:KR4d0228_WYG_018-4b>¶
暖霧昏雲養麥天春風引緑去綿綿種成百萬軍民飽¶
忠孝心頭一寸田¶
浪縠髙張碧四垂游絲欲下不能低斜陽却恐花成睡¶
只在天邊未肯西¶
雲空玉宇降重重匣面雙蟠小戲龍夾路繁花香到骨¶
不如天上紫芝封(近口屡有/宸翰之賜)¶
暗黄退栁緑厭厭長與行人駐别筵傅説歸朝天下雨¶
不如休繫相公船¶
<pb:KR4d0228_WYG_018-5a>¶
嬌風悄悄日晶晶只見花光不見塵行過津頭旗轉脚¶
萬波吹動碧鱗鱗(是日微風過/浮橋始大作)¶
遥指吳天背蜀雲峡波小緑作微皴西州寒食清明了¶
猶見檀心上苑春¶
　　效竹枝體有感四首¶
来時梅花繞路旁祇今壓枝梅子黄回思孤徑踏斜月¶
冉冉馬頭迎曉香¶
石橋直下槳雙横落葉漸低湖水生歸心欲寄潮頭去¶
<pb:KR4d0228_WYG_018-5b>¶
潮頭不肯過湓城¶
斜風急雨暮瀟瀟更與客懐增寂寥樹頭梅子未全熟¶
莫来牕下打芭蕉¶
江南烟雨梅子肥稻針刺水青離離江南風物亦如此¶
所恨情懐非昔時¶
　　即事¶
桃李隂隂子滿枝春心宻意兩忘機無何一㸃流鶯過¶
驚動楊花簌簌飛¶
<pb:KR4d0228_WYG_018-6a>¶
　　夜泊荻港二首¶
落日人家已半扉隔籬問答語聲微桑枝亞路蟬争噪¶
一似南村割稻歸¶
野火參差度暗光蕭蕭蒲稗自生涼夜深雲上無星斗¶
古樹隂沈覺許長¶
　　次虞樞宻九日登髙韻¶
滿擬重陽醉菊觴花時多已過重陽年来莫是無知己¶
未遇淵明不肯香¶
<pb:KR4d0228_WYG_018-6b>¶
　　問王稚川借其父承可詩二首¶
侍郎墓檟已蒼蒼萬古江河一錦囊杜老平生憐驥子¶
不將衣鉢付他郎(集中有憐幼子/詩謂稚川也)¶
百代風流集豫章娟娟各自作時妝誰知索虎鉤鯨手¶
傳到黄家便到王¶
　　夜坐起贈范西叔何子方¶
濃淡雲中月吐吞寒枝驚葉動烏蹲青熒一㸃無人對¶
賴有西風為掩門¶
<pb:KR4d0228_WYG_018-7a>¶
　　贈李時雍¶
平生飽識世間愁牢落江南盡處州插架有禾三百把¶
與君来往亦風流¶
　　集秦國文恭公句壽胡正仲四首¶
絳霄别有大羅天(題洞/真觀)鈞奏聲沈帝所閑(上元/禁樂)嵗晚政¶
成丹詔下(集賢石學/士守符離)水蒼朝珮響珊珊(和曼卿館/中夜直)¶
玉蟾清翰待君揮(送陳澤/歸吳興)五世嘉占得鳳飛(送吕解元/江隂禮席)¶
朝野多驩天子聖(暮冬/離京)便應調鼎向黄扉(和承旨/宋尚書)¶
<pb:KR4d0228_WYG_018-7b>¶
君在東南第一流(送李供/奉歸闕)緑綈應檢出神州(送杜學士/知明州)¶
舉頭試作長安望(宛陵/秋晚)昨夜靈槎近斗牛(送秘閣張學/士二浙提宫)¶
三殿觚稜照綵霓(漢/宫)星郵傳語紫芝泥(送李舍/人歸闕)休論萬¶
里封侯事(題雄州/射亭)此去青霄别有梯(公/子)¶
　　送徐聖可十首¶
此州斗大故為慳金印如之足解顔他日低頭看屈肘¶
亦思王老住胡灣(某所廬在胡家灣古云豫州如斗大/又云金印如斗大故併取以寄意云)¶
元素當年㑹子瞻山三百疊故依然風流文采徐楊並¶
<pb:KR4d0228_WYG_018-8a>¶
所欠賓朋似往年(蘇子瞻過楊元素時元素守此邦送/至石田子瞻有詩略云溪上青山三)¶
(百疊快馬輕/衫来一抹)¶
君玉風標世所希日臨小閣瞰清池君来已隔元豐夢¶
鷺静魚寒尚往時(王君玉元豐中守此邦愛滄浪亭有/詩畧云魚寒不食清池釣鷺静頻驚)¶
(小閣碁此/亭猶在)¶
一陳一葉此横飛飛到清霄總不遲東海月輪今又滿¶
履綦安穏上丹墀(陳子象葉叔範皆自此滿秩登朝以/至崇班古云徐徐東海出漸漸入天)¶
(衢此夜一輪滿凊光何/處無東海徐氏望也)¶
<pb:KR4d0228_WYG_018-8b>¶
吾知昭徳眼通明君與渠家最有情何况蜚聲滿黄閣¶
定應倒屣笑相迎(晁子公侍郎識趙溫叔于未奮而/君與晁有連丞相相知亦以此故)¶
君到長安見侍郎定咨老子鬢毛蒼為言薜茘藤邊事¶
一局棊収又一觴(芮國瑞侍郎往櫂舟相過于東/林□棊觴酒薜茘回仙事也)¶
文康伯仲見昌黎(杜詩伯仲之/間見伊吕)傳到雲孫又過之君見¶
小坡應記憶近香亭下啜茶時(葛楚輔正言嘗和某詩/略云我家文康公世謂)¶
(昌黎韓某數榜舟訪楚輔寳溪對談書齋/周游花逕荷不鄙夷也近香園中亭名)¶
東望苕溪想月卿尚懐泉石養精神倘于歸雁亭邊見¶
<pb:KR4d0228_WYG_018-9a>¶
為道陽關有故人(沈徳逺少卿與某同登不/見今八年時領毗陵也)¶
寳溪同社兩齊年一落江湖一上天試問吾兄應好在¶
何時再拜玉階前(沈子壽編修與楚輔皆文溪為命今/子壽尚棲遲子壽于某長一月某命)¶
(亦文溪也/故以兄稱)¶
卷雪樓前欲放船滄浪亭上且扶肩他時一月同千里¶
江漢吳淞共拍天¶
　　贈畫工¶
我無頭上進賢冠祇帶儒生一味酸願向筆端求蒻笠¶
<pb:KR4d0228_WYG_018-9b>¶
桃花春水把漁竿¶
　　寄峡石老人¶
白沙渡口見鬚眉袖角槎牙出好詩願得揚舲秋水去¶
共看明月墮琉璃¶
　　題大浩寺¶
漫山竹樹結清深古殿荒寒一兩燈但有菜根隨粥飯¶
老夫請作住持僧¶
　　題真如寺詩¶
<pb:KR4d0228_WYG_018-10a>¶
舊紅新緑都如許塵世何曾有定春晚渡野航衝雨去¶
今朝佳處總吾人¶
　　月下看古碑唐正元間物也¶
泥土相纒四百年摩挲十在九彫殘明朝义手東西去¶
更有誰人月下看¶
　　題李白笠釣圖¶
龍子梅粧釣笠前脱鞾豪氣總蕭然一絲来往茫茫碧¶
不記開元後幾年¶
<pb:KR4d0228_WYG_018-10b>¶
　　題竇伯山小隠詩六首¶
栗里柴桑事事無但言吾亦愛吾廬掃開秋草門前路¶
恐有觀潮訪後湖¶
深衣緇縁古風標不用横飛上九臯且伴寒泉薦秋菊¶
水仙王亦是吾曹¶
蒲稗蒹葭宻擁門無風亦自有秋聲烟塵齊魯今何在¶
下雉陽新有兩生¶
山澹雲濃間有無數牛鳴外接匡廬甘樓亦有鴟夷老¶
<pb:KR4d0228_WYG_018-11a>¶
左右盆山即五湖¶
瘦水微皴漸復槽秋楓脱葉下江臯王楊慮駱青㝠上¶
不廢江河廢爾曹¶
秋草空繁不識名秋蒲雖脱尚能聲君行愛護青鞵底¶
行到山空恐路生¶
　　題薛公肅西湖問梅圖二首¶
茅屋荒寒篝影昏口心相應共花論山橋野渡香凌亂¶
君在江南我劍門¶
<pb:KR4d0228_WYG_018-11b>¶
人眼心花總不昏細從烟外月中論孤山疎影横斜處¶
今有珠樓鎖翠門¶
　　舟中題石母洞前潭中玉犀石¶
玉犀玉犀是何物白玉鱗蹄水晶骨珠宫貝闕不勝寒¶
夜来走出蛟龍窟¶
　黄制幹坐上題墨竹扇¶
自有清風風不吹雖無明月月相隨此君不可無一日¶
奈有霜寒露冷時¶
<pb:KR4d0228_WYG_018-12a>¶
　　和黄少譽緑萼梅¶
緑毛么鳳仰衘花不在山椒即水涯昔日鬢邊能似此¶
春愁磨盡總成華¶
　　問查元章覓龍團茶詩¶
戲龍頓㫁天門鎖来蟄公家片段箱恐有墮髯収不盡¶
覓来驚起雁鳧行¶
　　用前韻謝元章惠茶二首¶
五夜輕行過故鄉不知箭栝與車箱清風一㸃吹靈府¶
<pb:KR4d0228_WYG_018-12b>¶
夢㫁江南白鷺行¶
白日騰騰睡醉鄉塵絲撩亂罥巾箱從令易趁繙書課¶
滿眼精神下五行¶
　　和袁丞蓋嶺長松三首¶
强名呼作大夫官亘古摩空不免冠但惜五封遭一㸃¶
寧如深嶺撼風寒¶
露邊穉葉亦堪餐霜後皴皮更可冠撫此盤旋不憂晚¶
但憂栗里酒樽寒¶
<pb:KR4d0228_WYG_018-13a>¶
百灘飛度半雲端波浪聲雄不濕冠嚲袖垂鞭徐進馬¶
市塵無此雪風寒¶
　　和李無變與諸公出郊訪王彦博¶
病来無力勝鞍馬不得蘭亭共一觴射雉如臯猶不笑¶
散花方丈錦千張¶
　　和李無變求詩¶
十年慘淡經營處一㸃青熒燈火知平日詩從天外得¶
只今天外總無詩¶
<pb:KR4d0228_WYG_018-13b>¶
　　和秋日即事韻二首¶
駮駮山蒼雜水紅不如冷眼看秋風北鴻已望江南起¶
飛過榆林月正中(蕭琦云燕人喜射/鴈鴈南嚮多夜度)¶
初楓葉外數行飛瘦竹竿頭一㸃黐浮世危機總如此¶
青蛇飛處且相隨¶
　　千葉梅¶
一枝獨立衆芳先小翠長紅一任妍縞袂仙人来閱世¶
向来手眼故千千¶
<pb:KR4d0228_WYG_018-14a>¶
　　新竹¶
我不疎君君自疎此君於我定何如中庭明月常常在¶
卷地風来不掃除¶
　　合歡扇¶
明月雖圓有缺時合歡安有百年期故令六六深宫女¶
淚落君前自不知¶
　　九華扇¶
玉斧修成玉兔宫蕭蕭無日不秋風九華紫翠騰空起¶
<pb:KR4d0228_WYG_018-14b>¶
取次拈來在掌中¶
　　紗扇¶
八字囘環字字精一規孤月半銖輕只應来自鮫人室¶
風動猶聞細浪聲(簡文帝紗扇銘照/月空光耀發風霜)¶
　　黄鵠扇¶
摩盡青雲到紫微玉城風露冷霏霏政令同落生綃上¶
亦勝空梁一燕飛¶
　　竹扇二首¶
<pb:KR4d0228_WYG_018-15a>¶
脱盡龍兒錦繡衣一枝變化作千絲泠然不受人間暑¶
誰道清風有歇時¶
老龍飛去葛家陂尚有龍兒戲錦衣只恐世塵吹不盡¶
世塵吹盡聴龍歸¶
　　白羽扇二首¶
昔卧隆中今渭湄真龍長御快風飛出關吹碎兒郎膽¶
安用軍師更指揮¶
鼎足三雄各立時卧龍騰起向西飛渭川波盡搖明月¶
<pb:KR4d0228_WYG_018-15b>¶
百萬貔貅聴指揮¶
　　七寳扇¶
七寶薫開萬竅風靈犀一㸃與天通婆娑吹動紅爐雪¶
總在清涼世界中¶
　　六角扇二首¶
一自昭陵掩閟都龍跳虎卧世間疎如今縱有千金璧¶
不博當年十字書¶
昔日蘭亭暢惠風至今不與庶人同百金五字都休問¶
<pb:KR4d0228_WYG_018-16a>¶
修竹清湍在眼中¶
　　蒲葵扇¶
輕蒲獵獵野風秋吹上蟾宫白玉樓想見東山紅粉裏¶
超然惟有此風流¶
　　道經(或云道家無經旨五千/言而已故作詩以咄之)¶
端拱主人無語句臺輿僕隸閙喧闐希聲絶想忘言處¶
海水墨山書不全¶
　¶
<pb:KR4d0228_WYG_018-16b>¶
　¶
　¶
　¶
　¶
　¶
　¶
　¶
　雪山集卷十五¶
